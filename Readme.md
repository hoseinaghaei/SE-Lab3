<div dir="rtl">

# پرسش‌ها

## پرسش اول

روش TDD را با روش تست کردن سنتی که در آن بعد از نوشتن برنامه، تست‌ها نوشته می‌شوند،
از نظر نوع پروژه‌هایی که هر یک برای آن‌ها مناسب هست، مقایسه کنید.


### روش سنتی
در روش سنتی توسعه نرم‌افزار، ابتدا کد نوشته می‌شود و سپس تست‌ها برای بررسی و اطمینان از درستی عملکرد کد نوشته و اجرا می‌شوند.

#### مزایا:
1. **سرعت اولیه بالا**: از آنجایی که در هنگام نوشتن کد، لازم نیست که تمرکز توسعه دهنده بین نوشتن تست و کد تقسیم شود،
سرعت توسعه بالاتر می‌رود.
2. **تمرکز بر توسعه ویژگی‌ها**: تمرکز اصلی روی پیاده‌سازی ویژگی‌ها و منطق کسب و کار است و
تست‌ها به عنوان یک مرحله پس از توسعه در نظر گرفته می‌شوند.

#### معایب:
1.  **شناسایی مشکلات در مراحل بعدی**: با توجه به اینکه تست‌ها پس از کد نویسی نوشته می‌شوند،
    (به قولی afterthought هستند )
مشکلات و باگ‌ها ممکن است دیرتر شناسایی شوند.
2. **هزینه بیشتر دیباگ**: رفع باگ‌های شناسایی شده در مراحل بعدی توسعه ممکن است زمان و هزینه بیشتری را بگیرد.
مخصوصا اگر در توسعه‌ی کد خیلی خوب عمل نکرده باشیم و اصولی مثل SOLID را رعایت نکرده باشیم،
ممکن است مجبور شویم برای درست کردن یک قسمت از کد، زمان زیادی را صرف کنیم، و یا قسمت‌های زیادی از کد را تغییر دهیم
که خودش مستعد ایجاد باگ جدید است.
3. **پوشش پایین**: ممکن است برخی از قسمت‌های کد بدون تست باقی بمانند یا تست‌های کافی برای آنها نوشته نشود.

#### مناسب برای:
- پروژه‌های کوچک با پیچیدگی کم.
- پروژه‌هایی که نیاز به تحویل سریع دارند و زمان کمی برای نوشتن تست‌های اولیه موجود است.
- ساختن prototypeها که وجود باگ در آن‌ها اهمیتی ندارد و بلکه می‌خواهیم سریعا یک نمونه از محصول داشته باشیم
تا از مشتری نظر بگیریم.

### روش Test Driven Development (TDD)
در TDD، ابتدا تست‌ها نوشته می‌شوند و سپس کد به گونه‌ای نوشته می‌شود که تست‌ها پاس شوند.
این فرآیند در چرخه‌ای تکراری (تست، کد، ریفکتور) انجام می‌شود.

#### مزایا:
1. **کیفیت بالاتر کد**: به دلیل تمرکز بر نوشتن تست‌ها قبل از کد، کد نهایی از کیفیت بالاتری برخوردار خواهد بود.
2. **شناسایی زودهنگام باگ‌ها**: با نوشتن تست‌ها قبل از کد، بسیاری از باگ‌ها و مشکلات در مراحل اولیه شناسایی می‌شوند.
3. **پوشش بالا**: تضمین می‌شود که تمامی قسمت‌های کد تست شده‌اند و هیچ بخشی بدون پوشش تست باقی نمی‌ماند.
4. **ریفکتور آسان‌تر**: امکان ریفکتور کردن کد با اطمینان بیشتر،
زیرا تست‌ها کمک می‌کنند تا اطمینان حاصل شود که تغییرات کد باعث ایجاد مشکلات جدید نمی‌شود.

#### معایب:
1. **هزینه‌ی اولیه‌ی بالا**: نوشتن تست‌ها قبل از کد زمان بیشتری نیاز دارد.
2. **نیاز به تخصص**: تیم توسعه باید مهارت و تخصص لازم در نوشتن تست‌ها و پیاده‌سازی TDD را داشته باشد.
3. **سختی در پیاده‌سازی در پروژه‌های بزرگ و پیچیده**: پیاده‌سازی TDD در پروژه‌های بزرگ ممکن است پیچیده و زمان‌بر باشد.

#### مناسب برای:
- پروژه‌های بزرگ و پیچیده که کیفیت کد و شناسایی زودهنگام باگ‌ها اهمیت بالایی دارند.
- پروژه‌هایی که نیاز به نگهداری و ریفکتور مستمر دارند، چرا که TDD کمک می‌کند تا این فرآیندها با اطمینان بیشتری انجام شوند.
- شرایطی که کیفیت کد برایمان اهمیت بیشتری از تجاری‌سازی سریع محصول و جلوتر بودن از رقبا دارد.

</div>